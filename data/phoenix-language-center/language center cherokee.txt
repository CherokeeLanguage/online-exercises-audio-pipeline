default		0	705	705	ᏓᎵᏆ
default		705	17350	16645	ᎢᎸᏍᎩ ᎢᏳᏆᏗᏅᏓ ᏧᎬᏩᎶᏗ ᎯᎠ ᎤᏂᏁᏟᏴᏌ ᎤᏔᎾ ᏧᏂᏆᎾᏲᏍᏗ ᏄᎵᏍᏔᏅᎯ ᏃᏊ ᏣᎳᎩ ᎠᏰᎵ ᎢᏤ ᎦᏬᏂᎯᏍᏗ ᎤᏂᏴᏍᏗ ᎨᏎᏍᏗ ᎯᎠ ᏧᏕᏘᏴᏌᏓ.
default		17350	47675	30325	ᎠᏲᏍᏗᏍᎩ ᏫᎾᏂᎪᏩᏘᏍᎬᎾ ᎠᏲᏍᏗᏍᎩ, ᏓᎾᏁᏍᎨᏍᎬ ᎠᎴ ᎣᏍᏓ ᎾᏅᏁᎲᎢ ᎠᏍᏆᏙᏅ ᎨᏎᏍᏗ ᎾᎿ ᏗᎦᎸᏫᏍᏓᏁᏗ ᎢᎪ ᏥᎨᏐ ᎠᏍᏆᏗᏍᎬ ᏒᎾᏙᏓᏆᏍᏗ ᎠᎵᏍᏆᏗᏍᎬ, ᏂᏓᏩᏁᏨ ᎾᏍᎩ ᎦᏬᏂᎯᏍᏗ ᎤᎾᏙᏢᏒ ᏄᎬᏫᏳᏒ ᏗᎫᎪᏔᏂᏙ Howard Paden.
default		47675	62670	14995	“ᎾᏍᎩᏃ ᎢᏳᏍᏗ ᎡᎵᏊ ᏱᏗᎦᏕᏃᎮ ᎢᎸᏢ ᎠᏟᎢᎵᏒ October ᎧᎸᎢ, ᎠᎨᏴ ᎤᏟᏍᏗᏯ ᎾᏃ ᎠᏆᏓᏅᏖᎸᎢ, ᎠᏗᏍᎬ Paden.
default		62670	65404	2734	“ᎯᎠ ᏙᎯᏳ ᎤᏍᏆᏂᎪᏗ.”
default		65404	82563	17159	ᎠᎾᏁᏍᎨᏍᎬ ᎾᏍᎩ ᎯᎠ ᎯᏍᎩ ᎢᏳᏆᏗᏅᏓ ᏧᎵᎬᏩᏝ ᎾᎿ Durbin Feeling ᎦᏬᏂᎯᏍᏗ ᎠᏰᎵ ᎾᎿ ᏓᎵᏆ ᎠᏓᎴᏂᏍᎬ ᎾᎿ May 2021.
default		82563	97100	14537	ᏗᏤᎢ ᏗᎧᏅᏑᎳᏅ ᎢᏧᎳ ᏗᎬᎦᏓ ᎾᏍᎩ ᎠᏓᏁᎸᎢ, ᏔᎵ ᎢᏳᏩᎪᏗ ᎢᎩᏓ ᏂᎦᎵᏍᏗ ᏂᎬᎢ ᏯᏛᎾ 50,000 sq. Ft.
default		97110	118788	21678	ᏃᏊᏃ ᎠᏂᏍᏆᏛ ᎠᎾᏔᏃᎯᏍᏗᏍᎬ ᎠᎴ ᎣᏍᏓ ᎾᏅᏁᎲᎢ ᎤᏪᏘ ᏧᏂᏆᎾᏲᏍᏗ-ᏓᎵᏆ ᏣᏓᏁᎸ, ᎾᏍᎩᏃ ᎾᎯᏳ ᎠᏂᎳᏍᏓᏢ ᏣᎳᎩ ᎦᏬᏂᎯᏍᏗ ᏧᏂᎸᏫᏍᏓᏁᎯ ᎾᏃ ᏂᎦᏓ ᏛᏂᏴᏟᏝ ᏌᏊ ᎦᎵᏦᏛ ᎭᏂᏅᏗᏢ.
default		118788	129677	10889	“ᏂᎦᏓᏊ ᎢᏳᏍᏗ ᎾᏍᎩ ᏂᏗᎦᎵᏍᏔᏂᏒ ᎾᎿ ᎦᏬᏂᎯᏍᏗ ᎤᎴᏂᏏᏐᏗ ᎠᎭᏂ ᎨᏎᏍᏗ,” ᎠᏗᏍᎬ Paden.
default		129677	135947	6270	“ᏙᎯᏳᏃ ᎠᎾᏁᎶᏗᏍᎩ ᏚᏂᎸᏫᏍᏓᏁᎮᏍᏗ ᎠᎭᏂ.
default		135947	140809	4862	ᏙᎩᎧᎭ ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ.
default		140809	148151	7342	ᏂᏙᎬᏁᏍᏗ ᎾᏍᏊ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.
default		148151	160336	12185	ᎯᎠ ᏧᏔᎾ ᏚᎾᏙᏢᏒᎢ, ᎠᏎᏃ ᎢᎸᏍᎩ ᏧᏍᏗ ᏚᎾᏙᏢᏒ ᎾᏍᏊ ᎠᏁᎴᏍᏗ ᎾᎿ ᎭᏫᏓᏗᏢ ᏕᎦᎾᏒᎦᏢᎢ.”
default		160336	183966	23630	ᎯᎠ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ,    ᎾᏂᏪᏎᎰᎢ    (ᏣᎳᎩ ᏧᎾᏕᎶᏆᏍᏗ), ᎢᎦ ᎤᏚᏌ ᎾᏍᎩ ᏃᏊ 100 ᏗᎾᏕᎶᏆᏍᎩ ᎾᏍᎩ ᏗᏂᏂᏙᎯ pre-K ᎠᏓᎴᏂᏍᎩ ᏧᏁᎵᏁ ᎢᏍᏗ, ᏚᎾᏓᏙᎵᏤᎸᎢ ᎠᏂᎳᏍᏓᏢᎢ.
default		183966	201140	17174	ᏧᎾᏕᎶᏆᏍᏙᏗ ᎾᎿ Oklahoma ᎤᏙᏢᏒ ᏗᎾᏕᎶᏆᏍᏗ ᎾᏍᎩ ᏗᏂᏂᏙᎯ ᏚᎾᏙᎵᏤᎲᎢ, ᎠᏎᏍᎩᏂ ᏓᎾᏕᏲᎲᏍᎬ ᏣᎳᎩ ᎦᏬᏂᎯᏍᏗ ᎤᏩᏌ, ᎢᏧᎳ ᎪᏪᎶᏗ ᎠᎴ ᎦᏬᏂᎯᏍᏗ.
default		201150	208140	6990	ᎾᎿ ᏏᏉᏯ ᏧᏬᏪᎳᏅ ᏓᏅᏗᏍᎨᏍᏗ ᏂᎦᎥ ᎠᏃᏪᎳᏅᎲᏍᎬᎢ.
default		208522	226749	18227	ᎦᏳᎳ ᎤᎶᏒ ᏧᏕᎶᏆᎥ Ethan Winn, ᏃᏊ 21 ᎢᏳᏕᏘᏴᏓ, ᎢᎦᎢ ᎠᏍᏆᏂᎪᏍᎬ ᎾᎿ ᎦᏬᏂᎯᏍᏗ ᎠᏰᎵ ᎠᎴ ᎾᏍᏊ ᎠᏂᏱᎵᏒᏊ ᎠᎾᏁᏍᎨᏍᎬᎢ.
default		226749	233817	7068	“ᎤᎪᏓ ᎠᏓᏅᏖᏗ, ᎯᎠ ᏥᎾᏅᏁ ᏂᎦᏓ ᏣᎳᎩ,” ᎠᏗᏍᎬᎢ.
default		233817	249894	16077	“ᎠᎭᏂ, ᎢᎦ ᎤᎵᏍᎨᏓ ᎠᎪᏩᏛᏗ ᏂᏓᎦᎵᏍᏔᏅᏍᎬᎢ ᎤᎵᏍᎨᏓ ᏂᎦᏓ ᎢᏤ ᎤᎾᏁᎳᏔᏅᏒ ᎾᏍᎩᎾ ᏙᏛᎾᏛᏏ ᎤᎾᏅᏖᏍᏗ ᎢᏳᎾᏛᏗ ᎠᏂᏣᎳᎩ ᎨᏒᎢ.”
default		249894	277037	27143	ᎤᎵᏍᎨᏓ ᎠᏎᎸᎢ ᎾᏍᎩ Paden ᎠᎴ ᏗᏐᎢ ᏗᎦᏬᏂᎯᏍᏗ ᏓᏂᏂᎳᏕ ᎤᏂᎾᏄᎪᏫᏍᏗ ᏣᎳᎩ ᎠᏂᏬᏂᏍᎩ ᎾᎿ ᎯᎠ CN’S ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ ᏧᎾᏕᎶᏆᏍᏗᎢ ᎤᎾᏙᏢᏒ ᎠᎴ ᎾᎿ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.
default		277037	283012	5975	“ᎠᏂᎦᏲᏟ ᎾᏃ 2,000 ᏣᎳᎩ ᎠᏂᏬᏂᏍᎩ,” ᎠᏗᏍᎬᎢ Paden.
default		283012	289204	6192	“ᏙᎩᏲᎱᏎᎵ 150 ᏯᏂᎢ ᎡᏔ ᏥᎨᏒ.
default		289204	299919	10715	ᎣᏣᏁᎶᏗ ᎢᎦᎢᏊ ᎨᏒ ᏣᎳᎩ ᎠᏂᏬᏂᏍᎩ ᏳᎾᎵᏍᏙᏗ ᎠᎴ ᏩᎦᎸᎳᏗᏴ ᎢᎬᏩᎵᏍᏙᏗ ᎨᏒᎢ.”
default		299919	315041	15122	ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ ᏗᎾᏕᎶᏆᏍᎩ ᎾᏍᎩ ᎨᎨᏲᎲᏍᎪ ᏣᎳᎩ ᎦᏬᏂᎯᏍᏗ ᎢᎬᏱ ᎢᏊ ᏳᎾᎴᏅᎯ ᏓᎾᏕᎶᏆᏍᎬᎢ.
default		315041	319542	4501	“ᏙᎦᏚᎵ ᎢᎬᏱ ᏣᎳᎩ ᎠᏂᏬᏂᏍᎩ,” ᎠᏗᏍᎬ Paden.
default		319542	331518	11976	“ᏝᏃ ᎪᎱᏍᏗ ᏲᏤᎵ ᎩᎶ ᏔᎵ ᎢᏧᏓᎴ ᏗᎦᏬᏂᏍᎩ ᏱᎩ, ᎠᏎᏃ ᏌᏊ ᎨᏒ ᎾᏍᎩ ᏣᎳᎩ ᎦᏬᏂᏍᎩ ᎢᏳᎵᏍᏙᏗ.
default		331518	341544	10026	ᏝᏃ ᏱᎦᏚᎵ ᎾᎿ ᎢᎴᎯᏳ ᎠᎭᏂ ᎡᎶᎯ ᎾᏍᎩ ᎢᎬᏱ ᏣᎳᎩ ᎠᏂᏬᏂᏍᎩ ᎾᏁᎲᎾ ᎢᏳᎵᏍᏙᏗᎢ.”
default		341544	359848	18304	ᎾᏍᎩᏃ ᎦᏬᏂᎯᏍᏗ ᎠᏰᏟ ᏧᏙᏢ ᏚᏃᏍᏔᏅ ᎾᏍᎩ ᎦᏬᏂᎯᏍᏗ ᎤᎦᏙᎲᏒᎯ Durbin Feeling, ᎠᎦᏅᏛ ᏂᎪᎯᎸ ᎢᎦᏎᏗ ᎠᎴ ᎠᎵᏍᎪᎸᏗᏍᎩ ᏣᎳᎩ ᎦᏬᏂᎯᏍᏗ.
default		359848	368961	9113	Feeling ᎤᏲᎱᏒ ᎾᎿ August 2020 74 ᎢᏳᏕᏘᏴᏓ ᎨᏒᎢ.
default		368961	417003	48042	ᏚᎾᏓᏙᎵᏤᎸᏃ ᎾᎿ ᎠᏂᎾᏍᏓᏢᎢ, Feeling ᎤᏬᏪᎳᏅ ᏣᎳᎩ ᏗᎧᏁᎢᏍᏗ ᏗᎪᏪᎵ, ᏫᏗᎪᏪᎵ ᎾᎿ ᏗᎪᏪᎶᏙᏗ ᎧᏁᎢᏍᏗ ᏚᏃᏴᎬ ᎾᏍᎩ 1980’s ᏧᏚᏕᏘᏴᏌᏗᏒᎢ, ᎠᎴ ᏚᏬᏢᏁ ᏍᎪᎯᏧᏈ ᏗᏣᎳᎩ ᎦᏬᏂᎯᏍᏗ ᏗᏕᏲᏙᏗ ᏗᎪᏪᎵ ᎠᎴ ᎤᎴᏅᎮ ᏫᏗᎪᏪᎵᏍᎬ ᏣᎳᎩ ᏗᎧᏁᎢᏍᏗ ᎾᎿ Unicode, ᎾᏍᎩ ᎪᎯ ᏥᎩ ᎠᎵᏍᎪᎸᏗᏍᎪ smartphones ᎤᎾᎵᏍᎪᎸᏙᏗ ᏚᏃᏴᎬ ᏣᎳᎩ ᎦᏬᏂᎯᏍᏗ ᏗᎪᏪᎶᏙᏗ.
default		417003	440076	23073	ᎾᎿ 2019, ᎾᏍᎩ ᏣᎳᎩ ᎠᏰᎵ ᎠᏂᎳᏍᏓᏢ ᏗᏂᎳᏫᎩ ᎤᏂᎶᎯᏍᏔᏅ Durbin Feeling ᏚᏙᎥ ᎤᎾᎵᏏᏅᏙᏗ ᎠᎴ ᎤᏂᏗ 16 million ᏣᎳᎩ ᎦᏬᏂᎯᏍᏗ, 5 million ᎾᏍᎩ ᎠᏎᎸ ᎾᎿ ᎢᏤ ᎦᏬᏂᎯᏍᏗ ᎤᏙᏢᏒᎢ.
default		440076	446002	5926	ᎣᎦᏚᎵ ᎯᎠ ᏂᎦᏓ ᎤᏅᏙᏗ ᎾᏂᎥᎢ,” ᎠᏗᏍᎬ Paden.
default		446002	455237	9235	“ᎣᎩᎭ ᎦᏬᏂᎯᏍᏗ ᎢᏤ ᎠᎦᏙᎲᏒᎢ---ᏙᏦᏢᏍᎪ cartoons, ᎠᎴ ᏙᏦᏢᏍᎦ appsᎢ.
default		455237	474803	19566	ᎠᏎᎮᏅ ᎥᎩᏲᎯᏍᏗ ᎦᏬᏂᎯᏍᏗ ᎾᎿ ᎯᎠ ᎤᏕᏘᏴᏌᏗᏒ ᏙᎯᏳᎢ, ᎠᏎᏅ ᎢᎩᏍᏆᏂᎪᏙᏗ ᎤᏘᏱᏙᎸᎢ……… ᎯᎠ ᏳᏍᏗᏓᏂ ᎢᎪᎯᏳᏐ ᎾᏍᎩ  ᎢᏗᏣᎳᎩ ᎢᏗᏴᏫ.
default		474803	481639	6836	ᎾᏍᎩᏃ ᎭᏫᎾᏗᏢ ᎢᎩᏬᏂᎯᏍᏗ ᎠᎴ ᎢᎦᏤᎵ ᎠᏂᏴᏫ.
default		481639	488400	6761	ᎢᏳᏃ ᎾᏍᎩ ᏱᏂᎦᏛᏁᎵ, ᏂᎪᎯᎸ ᎢᏗᏣᎳᎩ ᎨᏎᏍᏗ.”
