[
  {
    "cherokee": "ᏓᎵᏆ",
    "cherokee_audio": [
      "data/phoenix-language-center/card_audio/split_audio_0_705.mp3"
    ],
    "syllabary": "ᏓᎵᏆ",
    "alternate_pronunciations": [],
    "alternate_syllabary": [],
    "english": "TAHLEQUAH",
    "english_audio": [
      "cache/en/tahlequah_Kendra_3b96ec4fd5dd35506838030571ad5fb73488ed48.mp3"
    ],
    "phoneticOrthography": "WEBSTER"
  },
  {
    "cherokee": "ᎢᎸᏍᎩ ᎢᏳᏆᏗᏅᏓ ᏧᎬᏩᎶᏗ ᎯᎠ ᎤᏂᏁᏟᏴᏌ ᎤᏔᎾ ᏧᏂᏆᎾᏲᏍᏗ ᏄᎵᏍᏔᏅᎯ ᏃᏊ ᏣᎳᎩ ᎠᏰᎵ ᎢᏤ ᎦᏬᏂᎯᏍᏗ ᎤᏂᏴᏍᏗ ᎨᏎᏍᏗ ᎯᎠ ᏧᏕᏘᏴᏌᏓ.",
    "cherokee_audio": [
      "data/phoenix-language-center/card_audio/split_audio_705_17350.mp3"
    ],
    "syllabary": "ᎢᎸᏍᎩ ᎢᏳᏆᏗᏅᏓ ᏧᎬᏩᎶᏗ ᎯᎠ ᎤᏂᏁᏟᏴᏌ ᎤᏔᎾ ᏧᏂᏆᎾᏲᏍᏗ ᏄᎵᏍᏔᏅᎯ ᏃᏊ ᏣᎳᎩ ᎠᏰᎵ ᎢᏤ ᎦᏬᏂᎯᏍᏗ ᎤᏂᏴᏍᏗ ᎨᏎᏍᏗ ᎯᎠ ᏧᏕᏘᏴᏌᏓ.",
    "alternate_pronunciations": [],
    "alternate_syllabary": [],
    "english": "A multi-million-dollar effort to transform a former casino into the Cherokee Nation’s new language hub is expected to wrap up later this year.",
    "english_audio": [
      "data/phoenix-language-center/card_audio/split_audio_700_7836.mp3"
    ],
    "phoneticOrthography": "WEBSTER"
  },
  {
    "cherokee": "ᎠᏲᏍᏗᏍᎩ ᏫᎾᏂᎪᏩᏘᏍᎬᎾ ᎠᏲᏍᏗᏍᎩ, ᏓᎾᏁᏍᎨᏍᎬ ᎠᎴ ᎣᏍᏓ ᎾᏅᏁᎲᎢ ᎠᏍᏆᏙᏅ ᎨᏎᏍᏗ ᎾᎿ ᏗᎦᎸᏫᏍᏓᏁᏗ ᎢᎪ ᏥᎨᏐ ᎠᏍᏆᏗᏍᎬ ᏒᎾᏙᏓᏆᏍᏗ ᎠᎵᏍᏆᏗᏍᎬ, ᏂᏓᏩᏁᏨ ᎾᏍᎩ ᎦᏬᏂᎯᏍᏗ ᎤᎾᏙᏢᏒ ᏄᎬᏫᏳᏒ ᏗᎫᎪᏔᏂᏙ Howard Paden.",
    "cherokee_audio": [
      "data/phoenix-language-center/card_audio/split_audio_17350_47675.mp3"
    ],
    "syllabary": "ᎠᏲᏍᏗᏍᎩ ᏫᎾᏂᎪᏩᏘᏍᎬᎾ ᎠᏲᏍᏗᏍᎩ, ᏓᎾᏁᏍᎨᏍᎬ ᎠᎴ ᎣᏍᏓ ᎾᏅᏁᎲᎢ ᎠᏍᏆᏙᏅ ᎨᏎᏍᏗ ᎾᎿ ᏗᎦᎸᏫᏍᏓᏁᏗ ᎢᎪ ᏥᎨᏐ ᎠᏍᏆᏗᏍᎬ ᏒᎾᏙᏓᏆᏍᏗ ᎠᎵᏍᏆᏗᏍᎬ, ᏂᏓᏩᏁᏨ ᎾᏍᎩ ᎦᏬᏂᎯᏍᏗ ᎤᎾᏙᏢᏒ ᏄᎬᏫᏳᏒ ᏗᎫᎪᏔᏂᏙ Howard Paden.",
    "alternate_pronunciations": [],
    "alternate_syllabary": [],
    "english": "Barring unforeseen setbacks, construction and renovation should be completed by Labor Day weekend, according to Language Department Executive Director Howard Paden.",
    "english_audio": [
      "data/phoenix-language-center/card_audio/split_audio_7836_16020.mp3"
    ],
    "phoneticOrthography": "WEBSTER"
  },
  {
    "cherokee": "“ᎾᏍᎩᏃ ᎢᏳᏍᏗ ᎡᎵᏊ ᏱᏗᎦᏕᏃᎮ ᎢᎸᏢ ᎠᏟᎢᎵᏒ October ᎧᎸᎢ, ᎠᎨᏴ ᎤᏟᏍᏗᏯ ᎾᏃ ᎠᏆᏓᏅᏖᎸᎢ, ᎠᏗᏍᎬ Paden.",
    "cherokee_audio": [
      "data/phoenix-language-center/card_audio/split_audio_47675_62670.mp3"
    ],
    "syllabary": "“ᎾᏍᎩᏃ ᎢᏳᏍᏗ ᎡᎵᏊ ᏱᏗᎦᏕᏃᎮ ᎢᎸᏢ ᎠᏟᎢᎵᏒ October ᎧᎸᎢ, ᎠᎨᏴ ᎤᏟᏍᏗᏯ ᎾᏃ ᎠᏆᏓᏅᏖᎸᎢ, ᎠᏗᏍᎬ Paden.",
    "alternate_pronunciations": [],
    "alternate_syllabary": [],
    "english": "“So we may be looking at opening up sometime in October, a lot faster than what I thought,” Paden said.",
    "english_audio": [
      "data/phoenix-language-center/card_audio/split_audio_16020_21040.mp3"
    ],
    "phoneticOrthography": "WEBSTER"
  },
  {
    "cherokee": "“ᎯᎠ ᏙᎯᏳ ᎤᏍᏆᏂᎪᏗ.”",
    "cherokee_audio": [
      "data/phoenix-language-center/card_audio/split_audio_62670_65404.mp3"
    ],
    "syllabary": "“ᎯᎠ ᏙᎯᏳ ᎤᏍᏆᏂᎪᏗ.”",
    "alternate_pronunciations": [],
    "alternate_syllabary": [],
    "english": "“This is incredible.”",
    "english_audio": [
      "data/phoenix-language-center/card_audio/split_audio_21040_22580.mp3"
    ],
    "phoneticOrthography": "WEBSTER"
  },
  {
    "cherokee": "ᎠᎾᏁᏍᎨᏍᎬ ᎾᏍᎩ ᎯᎠ ᎯᏍᎩ ᎢᏳᏆᏗᏅᏓ ᏧᎵᎬᏩᏝ ᎾᎿ Durbin Feeling ᎦᏬᏂᎯᏍᏗ ᎠᏰᎵ ᎾᎿ ᏓᎵᏆ ᎠᏓᎴᏂᏍᎬ ᎾᎿ May 2021.",
    "cherokee_audio": [
      "data/phoenix-language-center/card_audio/split_audio_65404_82563.mp3"
    ],
    "syllabary": "ᎠᎾᏁᏍᎨᏍᎬ ᎾᏍᎩ ᎯᎠ ᎯᏍᎩ ᎢᏳᏆᏗᏅᏓ ᏧᎵᎬᏩᏝ ᎾᎿ Durbin Feeling ᎦᏬᏂᎯᏍᏗ ᎠᏰᎵ ᎾᎿ ᏓᎵᏆ ᎠᏓᎴᏂᏍᎬ ᎾᎿ May 2021.",
    "alternate_pronunciations": [],
    "alternate_syllabary": [],
    "english": "Construction of the $5 million Durbin Feeling Language Center in Tahlequah began in May 2021.",
    "english_audio": [
      "data/phoenix-language-center/card_audio/split_audio_22580_27903.mp3"
    ],
    "phoneticOrthography": "WEBSTER"
  },
  {
    "cherokee": "ᏗᏤᎢ ᏗᎧᏅᏑᎳᏅ ᎢᏧᎳ ᏗᎬᎦᏓ ᎾᏍᎩ ᎠᏓᏁᎸᎢ, ᏔᎵ ᎢᏳᏩᎪᏗ ᎢᎩᏓ ᏂᎦᎵᏍᏗ ᏂᎬᎢ ᏯᏛᎾ 50,000 sq. Ft.",
    "cherokee_audio": [
      "data/phoenix-language-center/card_audio/split_audio_82563_97100.mp3"
    ],
    "syllabary": "ᏗᏤᎢ ᏗᎧᏅᏑᎳᏅ ᎢᏧᎳ ᏗᎬᎦᏓ ᎾᏍᎩ ᎠᏓᏁᎸᎢ, ᏔᎵ ᎢᏳᏩᎪᏗ ᎢᎩᏓ ᏂᎦᎵᏍᏗ ᏂᎬᎢ ᏯᏛᎾ 50,000 sq. Ft.",
    "alternate_pronunciations": [],
    "alternate_syllabary": [],
    "english": "New wings have been added to each side of the building, doubling the space for a total of more than 50,000 square feet.",
    "english_audio": [
      "data/phoenix-language-center/card_audio/split_audio_27903_34114.mp3"
    ],
    "phoneticOrthography": "WEBSTER"
  },
  {
    "cherokee": "ᏃᏊᏃ ᎠᏂᏍᏆᏛ ᎠᎾᏔᏃᎯᏍᏗᏍᎬ ᎠᎴ ᎣᏍᏓ ᎾᏅᏁᎲᎢ ᎤᏪᏘ ᏧᏂᏆᎾᏲᏍᏗ-ᏓᎵᏆ ᏣᏓᏁᎸ, ᎾᏍᎩᏃ ᎾᎯᏳ ᎠᏂᎳᏍᏓᏢ ᏣᎳᎩ ᎦᏬᏂᎯᏍᏗ ᏧᏂᎸᏫᏍᏓᏁᎯ ᎾᏃ ᏂᎦᏓ ᏛᏂᏴᏟᏝ ᏌᏊ ᎦᎵᏦᏛ ᎭᏂᏅᏗᏢ.",
    "cherokee_audio": [
      "data/phoenix-language-center/card_audio/split_audio_97110_118788.mp3"
    ],
    "syllabary": "ᏃᏊᏃ ᎠᏂᏍᏆᏛ ᎠᎾᏔᏃᎯᏍᏗᏍᎬ ᎠᎴ ᎣᏍᏓ ᎾᏅᏁᎲᎢ ᎤᏪᏘ ᏧᏂᏆᎾᏲᏍᏗ-ᏓᎵᏆ ᏣᏓᏁᎸ, ᎾᏍᎩᏃ ᎾᎯᏳ ᎠᏂᎳᏍᏓᏢ ᏣᎳᎩ ᎦᏬᏂᎯᏍᏗ ᏧᏂᎸᏫᏍᏓᏁᎯ ᎾᏃ ᏂᎦᏓ ᏛᏂᏴᏟᏝ ᏌᏊ ᎦᎵᏦᏛ ᎭᏂᏅᏗᏢ.",
    "alternate_pronunciations": [],
    "alternate_syllabary": [],
    "english": "Once expansion and remodeling of the former Cherokee Casino-Tahlequah building is complete, the tribe will place all of its language-related programs under one roof.",
    "english_audio": [
      "data/phoenix-language-center/card_audio/split_audio_34114_42380.mp3"
    ],
    "phoneticOrthography": "WEBSTER"
  },
  {
    "cherokee": "“ᏂᎦᏓᏊ ᎢᏳᏍᏗ ᎾᏍᎩ ᏂᏗᎦᎵᏍᏔᏂᏒ ᎾᎿ ᎦᏬᏂᎯᏍᏗ ᎤᎴᏂᏏᏐᏗ ᎠᎭᏂ ᎨᏎᏍᏗ,” ᎠᏗᏍᎬ Paden.",
    "cherokee_audio": [
      "data/phoenix-language-center/card_audio/split_audio_118788_129677.mp3"
    ],
    "syllabary": "“ᏂᎦᏓᏊ ᎢᏳᏍᏗ ᎾᏍᎩ ᏂᏗᎦᎵᏍᏔᏂᏒ ᎾᎿ ᎦᏬᏂᎯᏍᏗ ᎤᎴᏂᏏᏐᏗ ᎠᎭᏂ ᎨᏎᏍᏗ,” ᎠᏗᏍᎬ Paden.",
    "alternate_pronunciations": [],
    "alternate_syllabary": [],
    "english": "“About everything that will happen with language revitalization will be here,” Paden said.",
    "english_audio": [
      "data/phoenix-language-center/card_audio/split_audio_42380_46450.mp3"
    ],
    "phoneticOrthography": "WEBSTER"
  },
  {
    "cherokee": "“ᏙᎯᏳᏃ ᎠᎾᏁᎶᏗᏍᎩ ᏚᏂᎸᏫᏍᏓᏁᎮᏍᏗ ᎠᎭᏂ.",
    "cherokee_audio": [
      "data/phoenix-language-center/card_audio/split_audio_129677_135947.mp3"
    ],
    "syllabary": "“ᏙᎯᏳᏃ ᎠᎾᏁᎶᏗᏍᎩ ᏚᏂᎸᏫᏍᏓᏁᎮᏍᏗ ᎠᎭᏂ.",
    "alternate_pronunciations": [],
    "alternate_syllabary": [],
    "english": "“We’ll obviously have translation.",
    "english_audio": [
      "data/phoenix-language-center/card_audio/split_audio_46490_48450.mp3"
    ],
    "phoneticOrthography": "WEBSTER"
  },
  {
    "cherokee": "ᏙᎩᎧᎭ ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ.",
    "cherokee_audio": [
      "data/phoenix-language-center/card_audio/split_audio_135947_140809.mp3"
    ],
    "syllabary": "ᏙᎩᎧᎭ ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ.",
    "alternate_pronunciations": [],
    "alternate_syllabary": [],
    "english": "We’ll have master-apprentice.",
    "english_audio": [
      "data/phoenix-language-center/card_audio/split_audio_48510_50060.mp3"
    ],
    "phoneticOrthography": "WEBSTER"
  },
  {
    "cherokee": "ᏂᏙᎬᏁᏍᏗ ᎾᏍᏊ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.",
    "cherokee_audio": [
      "data/phoenix-language-center/card_audio/split_audio_140809_148151.mp3"
    ],
    "syllabary": "ᏂᏙᎬᏁᏍᏗ ᎾᏍᏊ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.",
    "alternate_pronunciations": [],
    "alternate_syllabary": [],
    "english": "We’ll have the immersion school.",
    "english_audio": [
      "data/phoenix-language-center/card_audio/split_audio_50060_51559.mp3"
    ],
    "phoneticOrthography": "WEBSTER"
  },
  {
    "cherokee": "ᎯᎠ ᏧᏔᎾ ᏚᎾᏙᏢᏒᎢ, ᎠᏎᏃ ᎢᎸᏍᎩ ᏧᏍᏗ ᏚᎾᏙᏢᏒ ᎾᏍᏊ ᎠᏁᎴᏍᏗ ᎾᎿ ᎭᏫᏓᏗᏢ ᏕᎦᎾᏒᎦᏢᎢ.”",
    "cherokee_audio": [
      "data/phoenix-language-center/card_audio/split_audio_148151_160336.mp3"
    ],
    "syllabary": "ᎯᎠ ᏧᏔᎾ ᏚᎾᏙᏢᏒᎢ, ᎠᏎᏃ ᎢᎸᏍᎩ ᏧᏍᏗ ᏚᎾᏙᏢᏒ ᎾᏍᏊ ᎠᏁᎴᏍᏗ ᎾᎿ ᎭᏫᏓᏗᏢ ᏕᎦᎾᏒᎦᏢᎢ.”",
    "alternate_pronunciations": [],
    "alternate_syllabary": [],
    "english": "Those are big programs, but there are several small programs that will also be nestled within these walls.”",
    "english_audio": [
      "data/phoenix-language-center/card_audio/split_audio_51810_56870.mp3"
    ],
    "phoneticOrthography": "WEBSTER"
  },
  {
    "cherokee": "ᎯᎠ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ,    ᎾᏂᏪᏎᎰᎢ    (ᏣᎳᎩ ᏧᎾᏕᎶᏆᏍᏗ), ᎢᎦ ᎤᏚᏌ ᎾᏍᎩ ᏃᏊ 100 ᏗᎾᏕᎶᏆᏍᎩ ᎾᏍᎩ ᏗᏂᏂᏙᎯ pre-K ᎠᏓᎴᏂᏍᎩ ᏧᏁᎵᏁ ᎢᏍᏗ, ᏚᎾᏓᏙᎵᏤᎸᎢ ᎠᏂᎳᏍᏓᏢᎢ.",
    "cherokee_audio": [
      "data/phoenix-language-center/card_audio/split_audio_160336_183966.mp3"
    ],
    "syllabary": "ᎯᎠ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ,    ᎾᏂᏪᏎᎰᎢ    (ᏣᎳᎩ ᏧᎾᏕᎶᏆᏍᏗ), ᎢᎦ ᎤᏚᏌ ᎾᏍᎩ ᏃᏊ 100 ᏗᎾᏕᎶᏆᏍᎩ ᎾᏍᎩ ᏗᏂᏂᏙᎯ pre-K ᎠᏓᎴᏂᏍᎩ ᏧᏁᎵᏁ ᎢᏍᏗ, ᏚᎾᏓᏙᎵᏤᎸᎢ ᎠᏂᎳᏍᏓᏢᎢ.",
    "alternate_pronunciations": [],
    "alternate_syllabary": [],
    "english": "The immersion school, called ᏣᎳᎩ ᏧᎾᏕᎶᏆᏍᏗ (Tsalagi Tsunadeloquasdi), has grown to more than 100 students in grades pre-K through eighth grade, according to the tribe.",
    "english_audio": [
      "data/phoenix-language-center/card_audio/split_audio_57710_65860.mp3"
    ],
    "phoneticOrthography": "WEBSTER"
  },
  {
    "cherokee": "ᏧᎾᏕᎶᏆᏍᏙᏗ ᎾᎿ Oklahoma ᎤᏙᏢᏒ ᏗᎾᏕᎶᏆᏍᏗ ᎾᏍᎩ ᏗᏂᏂᏙᎯ ᏚᎾᏙᎵᏤᎲᎢ, ᎠᏎᏍᎩᏂ ᏓᎾᏕᏲᎲᏍᎬ ᏣᎳᎩ ᎦᏬᏂᎯᏍᏗ ᎤᏩᏌ, ᎢᏧᎳ ᎪᏪᎶᏗ ᎠᎴ ᎦᏬᏂᎯᏍᏗ.",
    "cherokee_audio": [
      "data/phoenix-language-center/card_audio/split_audio_183966_201140.mp3"
    ],
    "syllabary": "ᏧᎾᏕᎶᏆᏍᏙᏗ ᎾᎿ Oklahoma ᎤᏙᏢᏒ ᏗᎾᏕᎶᏆᏍᏗ ᎾᏍᎩ ᏗᏂᏂᏙᎯ ᏚᎾᏙᎵᏤᎲᎢ, ᎠᏎᏍᎩᏂ ᏓᎾᏕᏲᎲᏍᎬ ᏣᎳᎩ ᎦᏬᏂᎯᏍᏗ ᎤᏩᏌ, ᎢᏧᎳ ᎪᏪᎶᏗ ᎠᎴ ᎦᏬᏂᎯᏍᏗ.",
    "alternate_pronunciations": [],
    "alternate_syllabary": [],
    "english": "The curriculum is Oklahoma Department of Education grade-level standards, but instruction is taught exclusively in the Cherokee language, both written and spoken.",
    "english_audio": [
      "data/phoenix-language-center/card_audio/split_audio_65866_73630.mp3"
    ],
    "phoneticOrthography": "WEBSTER"
  },
  {
    "cherokee": "ᎾᎿ ᏏᏉᏯ ᏧᏬᏪᎳᏅ ᏓᏅᏗᏍᎨᏍᏗ ᏂᎦᎥ ᎠᏃᏪᎳᏅᎲᏍᎬᎢ.",
    "cherokee_audio": [
      "data/phoenix-language-center/card_audio/split_audio_201150_208140.mp3"
    ],
    "syllabary": "ᎾᎿ ᏏᏉᏯ ᏧᏬᏪᎳᏅ ᏓᏅᏗᏍᎨᏍᏗ ᏂᎦᎥ ᎠᏃᏪᎳᏅᎲᏍᎬᎢ.",
    "alternate_pronunciations": [],
    "alternate_syllabary": [],
    "english": "The Sequoyah syllabary is used for all print materials.",
    "english_audio": [
      "data/phoenix-language-center/card_audio/split_audio_73670_76790.mp3"
    ],
    "phoneticOrthography": "WEBSTER"
  },
  {
    "cherokee": "ᎦᏳᎳ ᎤᎶᏒ ᏧᏕᎶᏆᎥ Ethan Winn, ᏃᏊ 21 ᎢᏳᏕᏘᏴᏓ, ᎢᎦᎢ ᎠᏍᏆᏂᎪᏍᎬ ᎾᎿ ᎦᏬᏂᎯᏍᏗ ᎠᏰᎵ ᎠᎴ ᎾᏍᏊ ᎠᏂᏱᎵᏒᏊ ᎠᎾᏁᏍᎨᏍᎬᎢ.",
    "cherokee_audio": [
      "data/phoenix-language-center/card_audio/split_audio_208522_226749.mp3"
    ],
    "syllabary": "ᎦᏳᎳ ᎤᎶᏒ ᏧᏕᎶᏆᎥ Ethan Winn, ᏃᏊ 21 ᎢᏳᏕᏘᏴᏓ, ᎢᎦᎢ ᎠᏍᏆᏂᎪᏍᎬ ᎾᎿ ᎦᏬᏂᎯᏍᏗ ᎠᏰᎵ ᎠᎴ ᎾᏍᏊ ᎠᏂᏱᎵᏒᏊ ᎠᎾᏁᏍᎨᏍᎬᎢ.",
    "alternate_pronunciations": [],
    "alternate_syllabary": [],
    "english": "Former immersion school student Ethan Winn, now 21, was impressed with the language center even in its construction phase.",
    "english_audio": [
      "data/phoenix-language-center/card_audio/split_audio_76790_83750.mp3"
    ],
    "phoneticOrthography": "WEBSTER"
  },
  {
    "cherokee": "“ᎤᎪᏓ ᎠᏓᏅᏖᏗ, ᎯᎠ ᏥᎾᏅᏁ ᏂᎦᏓ ᏣᎳᎩ,” ᎠᏗᏍᎬᎢ.",
    "cherokee_audio": [
      "data/phoenix-language-center/card_audio/split_audio_226749_233817.mp3"
    ],
    "syllabary": "“ᎤᎪᏓ ᎠᏓᏅᏖᏗ, ᎯᎠ ᏥᎾᏅᏁ ᏂᎦᏓ ᏣᎳᎩ,” ᎠᏗᏍᎬᎢ.",
    "alternate_pronunciations": [],
    "alternate_syllabary": [],
    "english": "“It means a lot, the thought they’re putting into this to make it all Cherokee,” he said.",
    "english_audio": [
      "data/phoenix-language-center/card_audio/split_audio_83750_88540.mp3"
    ],
    "phoneticOrthography": "WEBSTER"
  },
  {
    "cherokee": "“ᎠᎭᏂ, ᎢᎦ ᎤᎵᏍᎨᏓ ᎠᎪᏩᏛᏗ ᏂᏓᎦᎵᏍᏔᏅᏍᎬᎢ ᎤᎵᏍᎨᏓ ᏂᎦᏓ ᎢᏤ ᎤᎾᏁᎳᏔᏅᏒ ᎾᏍᎩᎾ ᏙᏛᎾᏛᏏ ᎤᎾᏅᏖᏍᏗ ᎢᏳᎾᏛᏗ ᎠᏂᏣᎳᎩ ᎨᏒᎢ.”",
    "cherokee_audio": [
      "data/phoenix-language-center/card_audio/split_audio_233817_249894.mp3"
    ],
    "syllabary": "“ᎠᎭᏂ, ᎢᎦ ᎤᎵᏍᎨᏓ ᎠᎪᏩᏛᏗ ᏂᏓᎦᎵᏍᏔᏅᏍᎬᎢ ᎤᎵᏍᎨᏓ ᏂᎦᏓ ᎢᏤ ᎤᎾᏁᎳᏔᏅᏒ ᎾᏍᎩᎾ ᏙᏛᎾᏛᏏ ᎤᎾᏅᏖᏍᏗ ᎢᏳᎾᏛᏗ ᎠᏂᏣᎳᎩ ᎨᏒᎢ.”",
    "alternate_pronunciations": [],
    "alternate_syllabary": [],
    "english": "“Here, it means so much to see there is going to be essentially a whole new generation that’s going to grow up knowing how to be Cherokee.”",
    "english_audio": [
      "data/phoenix-language-center/card_audio/split_audio_88540_95430.mp3"
    ],
    "phoneticOrthography": "WEBSTER"
  },
  {
    "cherokee": "ᎤᎵᏍᎨᏓ ᎠᏎᎸᎢ ᎾᏍᎩ Paden ᎠᎴ ᏗᏐᎢ ᏗᎦᏬᏂᎯᏍᏗ ᏓᏂᏂᎳᏕ ᎤᏂᎾᏄᎪᏫᏍᏗ ᏣᎳᎩ ᎠᏂᏬᏂᏍᎩ ᎾᎿ ᎯᎠ CN’S ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ ᏧᎾᏕᎶᏆᏍᏗᎢ ᎤᎾᏙᏢᏒ ᎠᎴ ᎾᎿ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.",
    "cherokee_audio": [
      "data/phoenix-language-center/card_audio/split_audio_249894_277037.mp3"
    ],
    "syllabary": "ᎤᎵᏍᎨᏓ ᎠᏎᎸᎢ ᎾᏍᎩ Paden ᎠᎴ ᏗᏐᎢ ᏗᎦᏬᏂᎯᏍᏗ ᏓᏂᏂᎳᏕ ᎤᏂᎾᏄᎪᏫᏍᏗ ᏣᎳᎩ ᎠᏂᏬᏂᏍᎩ ᎾᎿ ᎯᎠ CN’S ᏣᎳᎩ ᎦᏬᏂᎯᏍᏗ ᎤᎾᏓᏂᎳᎨᎢ ᏧᎾᏕᎶᏆᏍᏗᎢ ᎤᎾᏙᏢᏒ ᎠᎴ ᎾᎿ ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗᎢ.",
    "alternate_pronunciations": [],
    "alternate_syllabary": [],
    "english": "An important goal for Paden and other language advocates is creating new speakers either through the CN’s master-apprentice program or at the immersion school.",
    "english_audio": [
      "data/phoenix-language-center/card_audio/split_audio_95430_103831.mp3"
    ],
    "phoneticOrthography": "WEBSTER"
  },
  {
    "cherokee": "“ᎠᏂᎦᏲᏟ ᎾᏃ 2,000 ᏣᎳᎩ ᎠᏂᏬᏂᏍᎩ,” ᎠᏗᏍᎬᎢ Paden.",
    "cherokee_audio": [
      "data/phoenix-language-center/card_audio/split_audio_277037_283012.mp3"
    ],
    "syllabary": "“ᎠᏂᎦᏲᏟ ᎾᏃ 2,000 ᏣᎳᎩ ᎠᏂᏬᏂᏍᎩ,” ᎠᏗᏍᎬᎢ Paden.",
    "alternate_pronunciations": [],
    "alternate_syllabary": [],
    "english": "“There’s less than 2,000 speakers,” Paden said.",
    "english_audio": [
      "data/phoenix-language-center/card_audio/split_audio_103831_107134.mp3"
    ],
    "phoneticOrthography": "WEBSTER"
  },
  {
    "cherokee": "“ᏙᎩᏲᎱᏎᎵ 150 ᏯᏂᎢ ᎡᏔ ᏥᎨᏒ.",
    "cherokee_audio": [
      "data/phoenix-language-center/card_audio/split_audio_283012_289204.mp3"
    ],
    "syllabary": "“ᏙᎩᏲᎱᏎᎵ 150 ᏯᏂᎢ ᎡᏔ ᏥᎨᏒ.",
    "alternate_pronunciations": [],
    "alternate_syllabary": [],
    "english": "“We lost 150 of them last year.",
    "english_audio": [
      "data/phoenix-language-center/card_audio/split_audio_107134_109360.mp3"
    ],
    "phoneticOrthography": "WEBSTER"
  },
  {
    "cherokee": "ᎣᏣᏁᎶᏗ ᎢᎦᎢᏊ ᎨᏒ ᏣᎳᎩ ᎠᏂᏬᏂᏍᎩ ᏳᎾᎵᏍᏙᏗ ᎠᎴ ᏩᎦᎸᎳᏗᏴ ᎢᎬᏩᎵᏍᏙᏗ ᎨᏒᎢ.”",
    "cherokee_audio": [
      "data/phoenix-language-center/card_audio/split_audio_289204_299919.mp3"
    ],
    "syllabary": "ᎣᏣᏁᎶᏗ ᎢᎦᎢᏊ ᎨᏒ ᏣᎳᎩ ᎠᏂᏬᏂᏍᎩ ᏳᎾᎵᏍᏙᏗ ᎠᎴ ᏩᎦᎸᎳᏗᏴ ᎢᎬᏩᎵᏍᏙᏗ ᎨᏒᎢ.”",
    "alternate_pronunciations": [],
    "alternate_syllabary": [],
    "english": "We’re trying to build as many speakers as we can and to the highest level.”",
    "english_audio": [
      "data/phoenix-language-center/card_audio/split_audio_109440_113390.mp3"
    ],
    "phoneticOrthography": "WEBSTER"
  },
  {
    "cherokee": "ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ ᏗᎾᏕᎶᏆᏍᎩ ᎾᏍᎩ ᎨᎨᏲᎲᏍᎪ ᏣᎳᎩ ᎦᏬᏂᎯᏍᏗ ᎢᎬᏱ ᎢᏊ ᏳᎾᎴᏅᎯ ᏓᎾᏕᎶᏆᏍᎬᎢ.",
    "cherokee_audio": [
      "data/phoenix-language-center/card_audio/split_audio_299919_315041.mp3"
    ],
    "syllabary": "ᏣᎳᎩ ᎦᏬᏂᎯᏍᏗ ᎠᏂᏫᏒᏍᎩ ᏧᎾᏕᎶᏆᏍᏗ ᏗᎾᏕᎶᏆᏍᎩ ᎾᏍᎩ ᎨᎨᏲᎲᏍᎪ ᏣᎳᎩ ᎦᏬᏂᎯᏍᏗ ᎢᎬᏱ ᎢᏊ ᏳᎾᎴᏅᎯ ᏓᎾᏕᎶᏆᏍᎬᎢ.",
    "alternate_pronunciations": [],
    "alternate_syllabary": [],
    "english": "Immersion school students are introduced to the Cherokee language at an early age.",
    "english_audio": [
      "data/phoenix-language-center/card_audio/split_audio_113390_117310.mp3"
    ],
    "phoneticOrthography": "WEBSTER"
  },
  {
    "cherokee": "“ᏙᎦᏚᎵ ᎢᎬᏱ ᏣᎳᎩ ᎠᏂᏬᏂᏍᎩ,” ᎠᏗᏍᎬ Paden.",
    "cherokee_audio": [
      "data/phoenix-language-center/card_audio/split_audio_315041_319542.mp3"
    ],
    "syllabary": "“ᏙᎦᏚᎵ ᎢᎬᏱ ᏣᎳᎩ ᎠᏂᏬᏂᏍᎩ,” ᎠᏗᏍᎬ Paden.",
    "alternate_pronunciations": [],
    "alternate_syllabary": [],
    "english": "“We want first-language speakers,” Paden said.",
    "english_audio": [
      "data/phoenix-language-center/card_audio/split_audio_117740_120180.mp3"
    ],
    "phoneticOrthography": "WEBSTER"
  },
  {
    "cherokee": "“ᏝᏃ ᎪᎱᏍᏗ ᏲᏤᎵ ᎩᎶ ᏔᎵ ᎢᏧᏓᎴ ᏗᎦᏬᏂᏍᎩ ᏱᎩ, ᎠᏎᏃ ᏌᏊ ᎨᏒ ᎾᏍᎩ ᏣᎳᎩ ᎦᏬᏂᏍᎩ ᎢᏳᎵᏍᏙᏗ.",
    "cherokee_audio": [
      "data/phoenix-language-center/card_audio/split_audio_319542_331518.mp3"
    ],
    "syllabary": "“ᏝᏃ ᎪᎱᏍᏗ ᏲᏤᎵ ᎩᎶ ᏔᎵ ᎢᏧᏓᎴ ᏗᎦᏬᏂᏍᎩ ᏱᎩ, ᎠᏎᏃ ᏌᏊ ᎨᏒ ᎾᏍᎩ ᏣᎳᎩ ᎦᏬᏂᏍᎩ ᎢᏳᎵᏍᏙᏗ.",
    "alternate_pronunciations": [],
    "alternate_syllabary": [],
    "english": "“Now that doesn’t mean that we don’t mind somebody having two first languages, but one of them has to be Cherokee.",
    "english_audio": [
      "data/phoenix-language-center/card_audio/split_audio_120180_125670.mp3"
    ],
    "phoneticOrthography": "WEBSTER"
  },
  {
    "cherokee": "ᏝᏃ ᏱᎦᏚᎵ ᎾᎿ ᎢᎴᎯᏳ ᎠᎭᏂ ᎡᎶᎯ ᎾᏍᎩ ᎢᎬᏱ ᏣᎳᎩ ᎠᏂᏬᏂᏍᎩ ᎾᏁᎲᎾ ᎢᏳᎵᏍᏙᏗᎢ.”",
    "cherokee_audio": [
      "data/phoenix-language-center/card_audio/split_audio_331518_341544.mp3"
    ],
    "syllabary": "ᏝᏃ ᏱᎦᏚᎵ ᎾᎿ ᎢᎴᎯᏳ ᎠᎭᏂ ᎡᎶᎯ ᎾᏍᎩ ᎢᎬᏱ ᏣᎳᎩ ᎠᏂᏬᏂᏍᎩ ᎾᏁᎲᎾ ᎢᏳᎵᏍᏙᏗᎢ.”",
    "alternate_pronunciations": [],
    "alternate_syllabary": [],
    "english": "We never want a time on this earth there’s not a first-language Cherokee speaker.”",
    "english_audio": [
      "data/phoenix-language-center/card_audio/split_audio_125670_129404.mp3"
    ],
    "phoneticOrthography": "WEBSTER"
  },
  {
    "cherokee": "ᎾᏍᎩᏃ ᎦᏬᏂᎯᏍᏗ ᎠᏰᏟ ᏧᏙᏢ ᏚᏃᏍᏔᏅ ᎾᏍᎩ ᎦᏬᏂᎯᏍᏗ ᎤᎦᏙᎲᏒᎯ Durbin Feeling, ᎠᎦᏅᏛ ᏂᎪᎯᎸ ᎢᎦᏎᏗ ᎠᎴ ᎠᎵᏍᎪᎸᏗᏍᎩ ᏣᎳᎩ ᎦᏬᏂᎯᏍᏗ.",
    "cherokee_audio": [
      "data/phoenix-language-center/card_audio/split_audio_341544_359848.mp3"
    ],
    "syllabary": "ᎾᏍᎩᏃ ᎦᏬᏂᎯᏍᏗ ᎠᏰᏟ ᏧᏙᏢ ᏚᏃᏍᏔᏅ ᎾᏍᎩ ᎦᏬᏂᎯᏍᏗ ᎤᎦᏙᎲᏒᎯ Durbin Feeling, ᎠᎦᏅᏛ ᏂᎪᎯᎸ ᎢᎦᏎᏗ ᎠᎴ ᎠᎵᏍᎪᎸᏗᏍᎩ ᏣᎳᎩ ᎦᏬᏂᎯᏍᏗ.",
    "alternate_pronunciations": [],
    "alternate_syllabary": [],
    "english": "The language center is named after the late linguist Durbin Feeling, widely considered the greatest modern contributor to the preservation of the Cherokee language.",
    "english_audio": [
      "data/phoenix-language-center/card_audio/split_audio_129800_137310.mp3"
    ],
    "phoneticOrthography": "WEBSTER"
  },
  {
    "cherokee": "Feeling ᎤᏲᎱᏒ ᎾᎿ August 2020 74 ᎢᏳᏕᏘᏴᏓ ᎨᏒᎢ.",
    "cherokee_audio": [
      "data/phoenix-language-center/card_audio/split_audio_359848_368961.mp3"
    ],
    "syllabary": "Feeling ᎤᏲᎱᏒ ᎾᎿ August 2020 74 ᎢᏳᏕᏘᏴᏓ ᎨᏒᎢ.",
    "alternate_pronunciations": [],
    "alternate_syllabary": [],
    "english": "Feeling died in August 2020 at age 74.",
    "english_audio": [
      "data/phoenix-language-center/card_audio/split_audio_137310_140384.mp3"
    ],
    "phoneticOrthography": "WEBSTER"
  },
  {
    "cherokee": "ᏚᎾᏓᏙᎵᏤᎸᏃ ᎾᎿ ᎠᏂᎾᏍᏓᏢᎢ, Feeling ᎤᏬᏪᎳᏅ ᏣᎳᎩ ᏗᎧᏁᎢᏍᏗ ᏗᎪᏪᎵ, ᏫᏗᎪᏪᎵ ᎾᎿ ᏗᎪᏪᎶᏙᏗ ᎧᏁᎢᏍᏗ ᏚᏃᏴᎬ ᎾᏍᎩ 1980’s ᏧᏚᏕᏘᏴᏌᏗᏒᎢ, ᎠᎴ ᏚᏬᏢᏁ ᏍᎪᎯᏧᏈ ᏗᏣᎳᎩ ᎦᏬᏂᎯᏍᏗ ᏗᏕᏲᏙᏗ ᏗᎪᏪᎵ ᎠᎴ ᎤᎴᏅᎮ ᏫᏗᎪᏪᎵᏍᎬ ᏣᎳᎩ ᏗᎧᏁᎢᏍᏗ ᎾᎿ Unicode, ᎾᏍᎩ ᎪᎯ ᏥᎩ ᎠᎵᏍᎪᎸᏗᏍᎪ smartphones ᎤᎾᎵᏍᎪᎸᏙᏗ ᏚᏃᏴᎬ ᏣᎳᎩ ᎦᏬᏂᎯᏍᏗ ᏗᎪᏪᎶᏙᏗ.",
    "cherokee_audio": [
      "data/phoenix-language-center/card_audio/split_audio_368961_417003.mp3"
    ],
    "syllabary": "ᏚᎾᏓᏙᎵᏤᎸᏃ ᎾᎿ ᎠᏂᎾᏍᏓᏢᎢ, Feeling ᎤᏬᏪᎳᏅ ᏣᎳᎩ ᏗᎧᏁᎢᏍᏗ ᏗᎪᏪᎵ, ᏫᏗᎪᏪᎵ ᎾᎿ ᏗᎪᏪᎶᏙᏗ ᎧᏁᎢᏍᏗ ᏚᏃᏴᎬ ᎾᏍᎩ 1980’s ᏧᏚᏕᏘᏴᏌᏗᏒᎢ, ᎠᎴ ᏚᏬᏢᏁ ᏍᎪᎯᏧᏈ ᏗᏣᎳᎩ ᎦᏬᏂᎯᏍᏗ ᏗᏕᏲᏙᏗ ᏗᎪᏪᎵ ᎠᎴ ᎤᎴᏅᎮ ᏫᏗᎪᏪᎵᏍᎬ ᏣᎳᎩ ᏗᎧᏁᎢᏍᏗ ᎾᎿ Unicode, ᎾᏍᎩ ᎪᎯ ᏥᎩ ᎠᎵᏍᎪᎸᏗᏍᎪ smartphones ᎤᎾᎵᏍᎪᎸᏙᏗ ᏚᏃᏴᎬ ᏣᎳᎩ ᎦᏬᏂᎯᏍᏗ ᏗᎪᏪᎶᏙᏗ.",
    "alternate_pronunciations": [],
    "alternate_syllabary": [],
    "english": "According to the tribe, Feeling wrote the Cherokee dictionary, added the syllabary on a word processor in the 1980s, developed hundreds of Cherokee language teaching materials and started the process to add the Cherokee language on Unicode, which today allows smartphones to offer the syllabary.",
    "english_audio": [
      "data/phoenix-language-center/card_audio/split_audio_140650_155640.mp3"
    ],
    "phoneticOrthography": "WEBSTER"
  },
  {
    "cherokee": "ᎾᎿ 2019, ᎾᏍᎩ ᏣᎳᎩ ᎠᏰᎵ ᎠᏂᎳᏍᏓᏢ ᏗᏂᎳᏫᎩ ᎤᏂᎶᎯᏍᏔᏅ Durbin Feeling ᏚᏙᎥ ᎤᎾᎵᏏᏅᏙᏗ ᎠᎴ ᎤᏂᏗ 16 million ᏣᎳᎩ ᎦᏬᏂᎯᏍᏗ, 5 million ᎾᏍᎩ ᎠᏎᎸ ᎾᎿ ᎢᏤ ᎦᏬᏂᎯᏍᏗ ᎤᏙᏢᏒᎢ.",
    "cherokee_audio": [
      "data/phoenix-language-center/card_audio/split_audio_417003_440076.mp3"
    ],
    "syllabary": "ᎾᎿ 2019, ᎾᏍᎩ ᏣᎳᎩ ᎠᏰᎵ ᎠᏂᎳᏍᏓᏢ ᏗᏂᎳᏫᎩ ᎤᏂᎶᎯᏍᏔᏅ Durbin Feeling ᏚᏙᎥ ᎤᎾᎵᏏᏅᏙᏗ ᎠᎴ ᎤᏂᏗ 16 million ᏣᎳᎩ ᎦᏬᏂᎯᏍᏗ, 5 million ᎾᏍᎩ ᎠᏎᎸ ᎾᎿ ᎢᏤ ᎦᏬᏂᎯᏍᏗ ᎤᏙᏢᏒᎢ.",
    "alternate_pronunciations": [],
    "alternate_syllabary": [],
    "english": "In 2019, the CN Tribal Council passed the Durbin Feeling Preservation Act to invest $16 million in the Cherokee language, $5 million of which was earmarked for the new language center.",
    "english_audio": [
      "data/phoenix-language-center/card_audio/split_audio_156000_166600.mp3"
    ],
    "phoneticOrthography": "WEBSTER"
  },
  {
    "cherokee": "ᎣᎦᏚᎵ ᎯᎠ ᏂᎦᏓ ᎤᏅᏙᏗ ᎾᏂᎥᎢ,” ᎠᏗᏍᎬ Paden.",
    "cherokee_audio": [
      "data/phoenix-language-center/card_audio/split_audio_440076_446002.mp3"
    ],
    "syllabary": "ᎣᎦᏚᎵ ᎯᎠ ᏂᎦᏓ ᎤᏅᏙᏗ ᎾᏂᎥᎢ,” ᎠᏗᏍᎬ Paden.",
    "alternate_pronunciations": [],
    "alternate_syllabary": [],
    "english": "“We want this accessible to everybody,” Paden said.",
    "english_audio": [
      "data/phoenix-language-center/card_audio/split_audio_166940_169880.mp3"
    ],
    "phoneticOrthography": "WEBSTER"
  },
  {
    "cherokee": "“ᎣᎩᎭ ᎦᏬᏂᎯᏍᏗ ᎢᏤ ᎠᎦᏙᎲᏒᎢ---ᏙᏦᏢᏍᎪ cartoons, ᎠᎴ ᏙᏦᏢᏍᎦ appsᎢ.",
    "cherokee_audio": [
      "data/phoenix-language-center/card_audio/split_audio_446002_455237.mp3"
    ],
    "syllabary": "“ᎣᎩᎭ ᎦᏬᏂᎯᏍᏗ ᎢᏤ ᎠᎦᏙᎲᏒᎢ---ᏙᏦᏢᏍᎪ cartoons, ᎠᎴ ᏙᏦᏢᏍᎦ appsᎢ.",
    "alternate_pronunciations": [],
    "alternate_syllabary": [],
    "english": "“We have language technology – we’re making cartoons, we’re making apps.",
    "english_audio": [
      "data/phoenix-language-center/card_audio/split_audio_169990_173980.mp3"
    ],
    "phoneticOrthography": "WEBSTER"
  },
  {
    "cherokee": "ᎠᏎᎮᏅ ᎥᎩᏲᎯᏍᏗ ᎦᏬᏂᎯᏍᏗ ᎾᎿ ᎯᎠ ᎤᏕᏘᏴᏌᏗᏒ ᏙᎯᏳᎢ, ᎠᏎᏅ ᎢᎩᏍᏆᏂᎪᏙᏗ ᎤᏘᏱᏙᎸᎢ……… ᎯᎠ ᏳᏍᏗᏓᏂ ᎢᎪᎯᏳᏐ ᎾᏍᎩ  ᎢᏗᏣᎳᎩ ᎢᏗᏴᏫ.",
    "cherokee_audio": [
      "data/phoenix-language-center/card_audio/split_audio_455237_474803.mp3"
    ],
    "syllabary": "ᎠᏎᎮᏅ ᎥᎩᏲᎯᏍᏗ ᎦᏬᏂᎯᏍᏗ ᎾᎿ ᎯᎠ ᎤᏕᏘᏴᏌᏗᏒ ᏙᎯᏳᎢ, ᎠᏎᏅ ᎢᎩᏍᏆᏂᎪᏙᏗ ᎤᏘᏱᏙᎸᎢ……… ᎯᎠ ᏳᏍᏗᏓᏂ ᎢᎪᎯᏳᏐ ᎾᏍᎩ  ᎢᏗᏣᎳᎩ ᎢᏗᏴᏫ.",
    "alternate_pronunciations": [],
    "alternate_syllabary": [],
    "english": "We’ve got to bring the language into this century by all means, but to keep the remnants of … these sort of philosophies that we have as Cherokee people.",
    "english_audio": [
      "data/phoenix-language-center/card_audio/split_audio_174020_180810.mp3"
    ],
    "phoneticOrthography": "WEBSTER"
  },
  {
    "cherokee": "ᎾᏍᎩᏃ ᎭᏫᎾᏗᏢ ᎢᎩᏬᏂᎯᏍᏗ ᎠᎴ ᎢᎦᏤᎵ ᎠᏂᏴᏫ.",
    "cherokee_audio": [
      "data/phoenix-language-center/card_audio/split_audio_474803_481639.mp3"
    ],
    "syllabary": "ᎾᏍᎩᏃ ᎭᏫᎾᏗᏢ ᎢᎩᏬᏂᎯᏍᏗ ᎠᎴ ᎢᎦᏤᎵ ᎠᏂᏴᏫ.",
    "alternate_pronunciations": [],
    "alternate_syllabary": [],
    "english": "It has to still be within our language and it has to be within our people.",
    "english_audio": [
      "data/phoenix-language-center/card_audio/split_audio_180850_184920.mp3"
    ],
    "phoneticOrthography": "WEBSTER"
  },
  {
    "cherokee": "ᎢᏳᏃ ᎾᏍᎩ ᏱᏂᎦᏛᏁᎵ, ᏂᎪᎯᎸ ᎢᏗᏣᎳᎩ ᎨᏎᏍᏗ.”",
    "cherokee_audio": [
      "data/phoenix-language-center/card_audio/split_audio_481639_488400.mp3"
    ],
    "syllabary": "ᎢᏳᏃ ᎾᏍᎩ ᏱᏂᎦᏛᏁᎵ, ᏂᎪᎯᎸ ᎢᏗᏣᎳᎩ ᎨᏎᏍᏗ.”",
    "alternate_pronunciations": [],
    "alternate_syllabary": [],
    "english": "If we do that, we will always be Cherokee.”",
    "english_audio": [
      "data/phoenix-language-center/card_audio/split_audio_184920_187663.mp3"
    ],
    "phoneticOrthography": "WEBSTER"
  }
]
